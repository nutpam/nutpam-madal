---
layout: post
title:  "சிலைச்செல்ஃபிகள்"
date:   2014-08-19 07:06:38
issue: மடல் 11
---

- விக்கிப்பீடியாவில் காணப்படுகின்ற வினோதமான, விந்தையான, நகைப்புக்குரிதான போன்ற பல நிலைகளில் காணப்படுகின்ற கட்டுரைகளை சுட்டிக்காட்டி, அதுபற்றி விவாதிக்கிறது. இந்த [பேஸ்புக் FREAKS’ WIKIPEDIA CLUB என்கின்ற குழு](https://www.facebook.com/groups/441438052640519/).

- செல்ஃபிகளின் யுகமாக, இந்தக் காலம் மாறிக் கொண்டிருக்கிறது. தமது கையடக்க திறன்பேசிகளைக் கொண்டு தம்மைத் தாமே நிழற்படம் எடுத்துக் கொள்கின்ற பழக்கம் என்பது ஒஸ்கார் மேடை தொட்டு, பட்டி தொட்டியெல்லாம் பரவியிருக்கிறது. ஒருவர் ரெட்டிட் பயனர், இந்த செல்ஃபிகளின் நிலையை, இன்னொரு படிக்கு நகர்த்தியிருக்கிறார். அயர்லாந்தின் கிரவ்போர்ட் கலாபவணத்தில் காணப்படுகின்ற, கிரகோ-ரோமன் சிலைகளை, தனது கையடக்கத் தொலைபேசியின் கமரா மூலம், அந்தச் சிலைகள் தம்மைத் தாமே, செல்ஃபிகளாக படமெடுத்தால் எப்படித் தோன்றும் என்ற கோணத்தில் நிழற்படமாக்கி, [இணையத்தில் உலவவிட்டிருக்கிறார். சிலைகளே, தம்மைத் தாமே படமெடுத்துக் கொள்வதாய் அவை தோன்றுவது கவிதை.](http://time.com/3108540/reddit-greco-roman-statue-selfies/). இவற்றை சிலைச்செல்ஃபிகள் என்று சொல்லலாமோ?

- மர்யம் மிர்சஹானி: கணிதத்தில் உச்சம் தொட்ட [பெண்மணி](http://www.puthunutpam.com/personality/maryam_mirzakhani/#axzz3AU0HQgfa) பற்றிய விபரங்கள் அடங்கிய புதுநுட்பத்தின் விரிவான [கட்டுரை](http://www.puthunutpam.com/personality/maryam_mirzakhani/#axzz3AU0HQgfa)

- திரைப்படங்களில் கையடக்க சாதனங்களை அதில் நடிக்கும் பாத்திரங்கள் பயன்படுத்தி, குறுஞ்செய்தி அனுப்புகின்ற போது, அதனை பார்வையாளருக்குக் காட்டுவதற்காக சினிமா இயக்குனர்கள் எப்படியான [அழகிய உத்திகளைப் பயன்படுத்தி, காண்பிக்கிறார்கள் என்பதைக் காட்டும் காணொளி இது.](http://vimeo.com/103554797)

- உலகில் எத்தனை கண்டங்கள் [காணப்படுகின்றன?](https://www.youtube.com/watch?v=HGBqwrguPpg)


நுட்பம் மடல் பற்றிய கருத்துக்களை இந்த மடலுக்கு பதில் அனுப்புவதன் மூலம் எம்மை அடையச் செய்யலாம். சொல்ல நினைப்பதெல்லாம் சொல்லி அனுப்புங்கள் நண்பர்களே! உங்கள் நண்பர்களோடு நுட்பம் மடல் பற்றி சொல்லி, அன்பைப் பகிருங்கள். :)

அடுத்த மடலில் சந்திப்போம். நன்றி.

தாரிக் அஸீஸ்

[நுட்பம் மடல்](http://nutpam.org)