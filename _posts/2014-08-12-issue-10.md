---
layout: post
title:  "குரங்கிற்குச் சொந்தமான பதிப்புரிமை"
date:   2014-08-12 07:06:38
issue: மடல் 10
---


கதவொன்றின் கைப்பிடி உருவாக்கப்படுகின்ற விதம், ஒரு அழகிய கவிதையாய் இருக்கிறது. இந்தக் [காணொளி](http://goo.gl/01Vsm6) அதனை அற்புதமாகப் பதிவு செய்து காட்டுகிறது. 

இதேவேளை கத்தரிக்கோலை உருவாக்கின்ற விதமும் ஒரு அழகிய கவிதையானதுதான். அதனை இந்தக் [காணொளி](https://vimeo.com/98953952) அழகியலாய்க் காட்டும்.

ஒரு நிழற்படப்பிடிப்பாளர், வனாந்தரத்தில் காட்டுவாழ் மிருகங்களை படம் பிடிப்பதற்காக தனது, கமராவை காட்டுக்குள் வைக்கிறார். அந்தக் காட்டிலிருந்த குரங்குகள், கமராவைக் கைப்பற்றி, தம்மைத் தாமே படம்பிடித்துக் (Selfie) கொள்கின்றன. இது ஒன்றும் திரைப்படமொன்றின் கதையல்ல. நிஜமாகவே இடம்பெற்ற சம்பவம். டேவிட் ஸ்லேட்டர் என்பவரே அந்தப் படப்பிடிப்பாளர். அண்மையில், இவ்வாறு தனது கமராவினால் எடுக்கப்பட்ட குரங்கு Selfie படங்களை வீக்கிப்பிடியாவிலிருந்து அகற்ற வேண்டுமென கோரிக்கை விடுத்தார். அந்தக் கோரிக்கையை விக்கிப்பீடியா நிராகரித்து விட்டது. [ஏனெனில், அந்த selfie ஐ குரங்கே, கமராவின் பொத்தானை அழுத்தி எடுத்ததால், குரங்கிற்கே அதற்கான பதிப்புரிமை உண்டு என விக்கிப்பீடியா விளக்கம் சொல்லியிருக்கிறது.](http://www.telegraph.co.uk/technology/news/11015672/Wikipedia-refuses-to-delete-photo-as-monkey-owns-it.html)

NatGeo இனால் நடாத்தப்படும் வருடாந்த இயற்கை நிலை தொடர்பிலான நிழற்படப் போட்டியின் இந்த ஆண்டுக்கான போட்டியில் [வெற்றி பெற்ற படைப்புக்கள்](http://goo.gl/ZM5cyf) பரவசத்தையும் ஆச்சரியத்தையும் தருகின்றன.

மும்தாஜ் என்ற தனது காதலிக்காக சாஜஹான் என்ற சக்கரவர்த்தியால் கட்டபட்ட மாளிகை, தாஜ்மஹால் என்பது வரலாறு. இந்தத் தாஜ்மஹாலை உங்கள் கணினியிலிருந்த படியே அங்கு சென்று காண்பது போன்ற அனுபவத்தை கூகிள் StreetView வழங்குகிறது. தாஜ்மஹாலை [இங்கு](https://www.google.com/maps/@27.173902,78.041521,3a,75y,44.33h,87.57t/data=!3m5!1e1!3m3!1s3RXDowkdHmdvMw6QMLZZaA!2e0!3e5!6m1!1e1) சென்று அங்கு நடப்பது போல் கண்டு பரவசம் கொள்ளுங்கள்.

நுட்பம் மடல் பற்றிய கருத்துக்களை இந்த மடலுக்கு பதில் அனுப்புவதன் மூலம் எம்மை அடையச் செய்யலாம். சொல்ல நினைப்பதெல்லாம் சொல்லி அனுப்புங்கள் நண்பர்களே!

அடுத்த மடலில் சந்திப்போம். நன்றி.

தாரிக் அஸீஸ்

[நுட்பம் மடல்](http://nutpam.org)