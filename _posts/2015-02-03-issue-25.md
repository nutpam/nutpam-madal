---
layout: post
title:  "அது என்ன?"
date:   2015-03-03 07:06:38
issue: மடல் 26
---


நீங்கள் உலகின், இயல்பிருப்பிலிருந்து விலகிச் சென்றுவிடுகிறீர்கள். உங்களால், நாளிதழ்களைக் காண முடியாது. சஞ்சிகைகளை படிக்க முடியாது. தொலைகாட்சியைப் பார்க்கவும் முடியாது. வானொலியைக் கேட்பதற்கு வாய்ப்புகளோ இல்லை. தனித்திருக்கும் ஒரு குகையில் தான் உங்கள் வாழ்க்கை அமைகிறது என்று வைத்துக் கொள்ளுங்கள்.

அந்த விஷேடித்த தன்மை கொண்ட வாழ்க்கையில், உங்கள் அறிவுப்பசியின் நிமித்தம், இணையத்தின் ஒரேயொரு தளத்திற்கு மட்டுமே அங்கிருக்கும் காலமெல்லாம் நீங்கள் செல்ல முடியும் என்றிருந்தால், நீங்கள் தெரிவு செய்கின்ற அந்த ஒரு இணையத்தளமென்ன?

எதுவுமே அறிவதற்கான வாய்ப்புக்களை வழங்காத ஒரு குகையில், எல்லாமுமே அறிந்து கொள்வதற்கான வாய்ப்புகளைச் உருவாக்க்கிக் கொள்ள நீங்கள் தெரிவு செய்யப்போகும், அந்த இணையத்தளம் என்ன? அவ்வாறு நீங்கள் தெரிவு செய்கின்ற இணையத்தளத்தை உங்கள் தெரிவாக்கியதன் காரணம்தான் என்ன?

உங்கள் எண்ணங்களுக்கு வினைத்திறன் சேர்த்து, இதற்கான விடையை இந்த மடலுக்கு பதிலாக அனுப்பிவிடுங்கள். புனைவும் அதனைத் தக்கவைப்பதற்கான நிதர்சனமும் எப்படிக் கூட்டுச் சேர்கின்றது என்பதைக் காண்பதும், கூட்டுச் சேர்வதும் மிக சுவாரசியமான நிலைகள்.

உடனே உங்கள் பதில்களை அனுப்புங்கள், அன்பர்களே!


நுட்பம் மடல் பற்றிய கருத்துக்களை இந்த மடலுக்கு பதில் அனுப்புவதன் மூலம் எம்மை அடையச் செய்யலாம். சொல்ல நினைப்பதெல்லாம் சொல்லி அனுப்புங்கள் நண்பர்களே! உங்கள் நண்பர்களுக்கும் இந்த நுட்பம் மடலை அறிமுகம் செய்யலாமே! அன்பைப் பகிர்வோம். :)

அடுத்த மடலில் சந்திப்போம். நன்றி.

தாரிக் அஸீஸ்

[நுட்பம் மடல்](http://nutpam.org)
