---
layout: post
title:  "பாலைவனத்தில் வெள்ளம்"
date:   2015-03-31 07:06:38
issue: மடல் 28
---


- பூமியின் மத்திய பகுதிக்கு, பூமியை துளைத்துக் கொண்டு போய், அங்கு என்ன இருக்கிறது என கண்டறிய ஆவலா? உங்கள் ஆவலுக்கு இப்போது, ஆயுள் கொடுக்கலாம். [இந்த இணையத்தளம்](http://www.bbc.com/future/bespoke/story/20150306-journey-to-the-centre-of-earth/index.html) அந்த அழகிய அனுபவத்தைத் தருகிறது.

- உலகிலேயே அதி வரண்ட பிரதேசமான, அடகாமா பாலைவனத்தில், 14 வருடங்களுக்குப் பெய்கின்ற மழை, ஒரே நாளில் பெய்து, [அங்கு வெள்ள அபாயத்தைத்](http://www.washingtonpost.com/blogs/capital-weather-gang/wp/2015/03/27/14-years-worth-of-rain-in-one-day-triggers-deadly-flooding-in-driest-place-on-earth/) தோற்றுவித்துள்ளது. 

- "நீருக்கான நோபல் பரிசு" என இனங்காணப்படுகின்ற, "ஸ்டாக்காம் நீர்ப் பரிசுக்காக", 1000 கிராமங்களுக்கு நீரை வழங்கிய [இந்தியாவின் செயற்பாட்டாளர், ராஜேந்திரா சிங்](http://www.bbc.com/news/science-environment-32002306), இம்முறை தெரிவு செய்யப்பட்டுள்ளார். "இந்தியாவின் நீர் மனிதர்" என அழைக்கப்படும், இவரின் செயற்பாட்டால், வெள்ள அழிவு தடுக்கப்பட்டுள்ளதோடு மட்டுமல்லாது, மண்ணை வளப்படுத்தியதோடு, வனவிலங்குகளை வாழ்விடங்களையும் பெற்றுத் தந்துள்ளதாக, இந்தப் பரிசுக்காக தெரிவு செய்த நடுவர் குழாம் தெரிவித்துள்ளது.

- உலகின் முதன்மை வாய்ந்த எழுத்தாளர்களின், வித்தியாசமான ஏழு பழக்க வழங்கங்கள் [இவை](http://www.clickhole.com/article/7-strange-habits-great-writers-2140?utm_campaign=default&utm_medium=ShareTools&utm_source=twitter).

- கூகிளிடம், ஒரு விடயம் தொடர்பாக கருத்தைப் பெற்றுக் கொள்வதற்காக, ஊடகவியலாளர் ஒருவர், மின்னஞ்சல் அனுப்பியுள்ளார். அதற்கு "எந்தக் கருத்தையும் சொல்ல முடியாது - No comment" என்று பதில் சொல்வதற்குப் பதிலாக, கூகிள், அந்த ஊடகவியலாளருக்கு, [அசைகின்ற gif படமொன்றை அனுப்பியிருக்கிறது](http://www.wired.com/2015/03/google-sends-reporter-gif-instead-no-comment/). 


நுட்பம் மடல் பற்றிய கருத்துக்களை இந்த மடலுக்கு பதில் அனுப்புவதன் மூலம் எம்மை அடையச் செய்யலாம். சொல்ல நினைப்பதெல்லாம் சொல்லி அனுப்புங்கள் நண்பர்களே! உங்கள் நண்பர்களுக்கும் இந்த நுட்பம் மடலை அறிமுகம் செய்யலாமே! அன்பைப் பகிர்வோம். :)

அடுத்த மடலில் சந்திப்போம். நன்றி.

தாரிக் அஸீஸ்

[நுட்பம் மடல்](http://nutpam.org)
