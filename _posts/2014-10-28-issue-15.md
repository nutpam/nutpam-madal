---
layout: post
title:  "பால்வீதியைப் படமெடுக்கலாமா?"
date:   2014-10-28 07:06:38
issue: மடல் 15
---


- புதுநுட்பத்தின் "அயம் விலக்கு" தொடரின் முதல்பாகம் வெளியாகியுள்ளது. பால்வீதியை படமெடுக்கத்தான் முடியுமா? காணொளி இணைப்பு - [https://www.youtube.com/watch?v=dovPOefI9_M](https://www.youtube.com/watch?v=dovPOefI9_M)

- கூகிள் நிறுவனம், மின்னஞ்சல்களை வினைத்திறனாகப் பயன்படுத்தும் சாத்தியங்களை அதிகப்படுத்தும் பொருட்டு, தனது ஜிமெயில் மின்னஞ்சலோடு சேர்ந்து செயற்படுகின்ற "இன்பொக்ஸ்" என்ற புதிய செய்நிரல் சேவையை அறிமுகப்படுத்தியுள்ளனர். இந்தச் சேவையைப் பயன்படுத்தி, மின்னஞ்சல்களை வினைத்திறனாக பயன்படுத்தும் வாய்ப்பைப் பெறலாம். இந்தச் சேவையை, பாவிப்பவர் ஒருவர் அழைப்பதன் மூலமே, இன்னொருவர் அதனை பாவிக்கும் தகவைப் பெறுவார். கூடவே, அழைப்பிதழ் ஒன்றை அனுப்புமாறு, கூகிளுக்கு, [மின்னஞ்சல் மூலம் சொல்லியும் அனுப்பலாம்](http://inbox.google.com).

- ஊடகவியலாளர்களும் தொழில்நுட்பவியலாளர்களும் இணைந்து, பெறுமதிமிக்க முன்னெடுப்பொன்றை நிகழ்த்தியுள்ளனர். ["ஈபோலா டீப்லி"](http://www.eboladeeply.org/) என்ற அற்புதமான செயற்றிட்டத்தைத் தொடங்கி, அதன் மூலமாக, உலகை அச்சுறுத்திக் கொண்டிருக்கும் இந்த நோய் பற்றிய முக்கிய தகவல்களையும் தரவுகளையும் நேர்த்தியாக வழங்கி வருகின்றனர். இந்தத் தகவல் சேர்ப்பு மற்றும் பகிர்வின் மூலமாக, விழிப்புணர்வு மட்டுமல்லாது, இந்த நோய் பற்றிய புரிதலும் தோன்றும் என நம்பிக்கை வெளியிட்டுள்ளனர்.

- கூகிளின் சிரேஷ்ட செயற்றிட்ட அதிகாரிகளில் ஒருவரான, அலன் இயுடாஸ் -- ஏற்கனவே, பீலிக்ஸ் பொம்கார்ட்னர், மிக உயரமான விண்நிலையிலிருந்து, குதித்து நிகழ்த்திய [சாதனையை முறியடித்துள்ளார்](http://www.independent.co.uk/news/world/americas/felix-baumgartners-recordbreaking-skydive-broken-by-google-executive-alan-eustace-as-he-jumps-from-135000ft-9817887.html). ஒலியின் வேகநிலை அமைவை முறியடித்து இந்தச் சாதனையை அவர் நிகழ்த்தியிருந்தார்.

- இந்தக் காணொளியில் இருக்கும் எதுவும் உண்மையானவை அல்ல. கணினி கொண்டு வடிவமைக்கப்பட்டவை என்றால் நம்பமுடிகிறதா? நம்பித்தான் ஆக வேண்டும். நிஜமாகவே, இந்த விடயங்களை படம்பிடிக்க அதிக நேரமும் அதிக செலவும் உண்டாகும் என்பதைக் கருதி, அனைத்தையும் கணினி கொண்டு, வடிவமைத்து, அசைவூட்டம் செய்திருக்கிறார்கள். நிஜமான அசல் பொருள்களைப் போன்றே இருந்து [ஆச்சரியம் தருகிறது](http://vimeo.com/15630517). 


நுட்பம் மடல் பற்றிய கருத்துக்களை இந்த மடலுக்கு பதில் அனுப்புவதன் மூலம் எம்மை அடையச் செய்யலாம். சொல்ல நினைப்பதெல்லாம் சொல்லி அனுப்புங்கள் நண்பர்களே!

அடுத்த மடலில் சந்திப்போம். நன்றி.

தாரிக் அஸீஸ்

[நுட்பம் மடல்](http://nutpam.org)